---
templateKey: about-page
cover_image: /img/dsc_2133.jpg
title: Ahoj. Čau. Dobrý den.
---
Liduše píše je prostě blog. Můj pátý blog. Můj pátý pokus alespoň o nějakou pravidelnost v mém životě. Třeba to tentokrát vyjde. A jestli ne, tak už toho nechám. Slibuju.

Jsem copywriterka na volné noze. Bývalá úřednice, asistentka i majitelka kavárny. Někdy zapomínám kolik mi je a pořád si myslím, že mám dost pokusů vrátit se na startovní čáru a zkusit to znovu.

Budu se snažit, aby tento blog přinesl něco užitečného, vtipného, nějaký ten AHA moment. Kdyby vás cokoliv nadchlo, pohoršilo i rozesmálo, budu moc ráda, když mi to napíšete.
