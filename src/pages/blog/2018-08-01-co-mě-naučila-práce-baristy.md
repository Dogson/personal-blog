---
templateKey: blog-post
title: Co mě naučila práce baristy
cover_image: /img/p1120238.jpg
date: '2018-08-01T15:16:54+02:00'
description: >-
  Má kariéra baristky byla velmi krátká. Trvala přesně 164 dnů, ale jako
  baristka jsem se cítila až někdy od půlky. Nicméně každý den jsem se naučila
  něco nového. O ostatních lidech. O svých kamarádech. O důležitosti spánku.
  Samozřejmě o kávě a taky o sobě.
tags:
  - kavárna
  - podnikání
  - o lidech
---
Tenhle článek bude především **o lidech**, tedy o zákaznících. Také trochu o tom, jak od té doby vnímám obsluhu v kavárnách, restauracích atp. Práce se zákazníky... Ať už jste barista, telefonní operátor nebo prodavačka je **práce se zákazníky** pěkná škola života. Někdy trochu drsná, ale paradoxně na ně vzpomínám z toho všeho nejraději. Co jsem díky zákazníkům zjistila o lidech?

### **Lidi nejsou "dosebezahleděnci"**

Zajímají se i o ostatní. V 8 z 10 případů zákazníky zajímalo, jak se mám. Co dělám, když nejsem v kavárně. Jak jsem se ke kávě dostala. Jestli taky někdy odpočívám a pořád jen nepracuju. Jaké kafe mám nejraději... Zkrátka raději se bavili o mně než o sobě. To mi zlepšilo pohled jak na lidi, tak na svět.

### **Ve skupinkách lidi (z)blbnou**

Někteří zákazníci byli úplný miláčci... Dokud nepřišli ve skupině. Jindy zdvořilý zákazník, který uměl poprosit a poděkovat, ve smečce zvlčil a byl samé "já chci, já chci". Byl hlasitý nebo po sobě nechal nehorázný svinčík. Napadá mě: Chovám se tak taky?

### **Řekni mi, jaké kafe piješ a já ti povím, kdo jsi...**

Poměrně brzy jsem si vypěstovala šestý smysl na to, co si zákazník objedná za kávu. Prozradilo ho, jak mě pozdravil i to, jak se usmál nebo zamračil, zda přišel s notebookem nebo s diářem. Jasně že mě sem tam lidi překvapili. To byla příjemná změna, když jsem se občas i spletla.

### S maminkami a cizinci to není tak horké

Častokrát slýchávám stížnosti na maminky s dětmi a na turisty jakožto na nejhorší typy zákazníků. Buď jsem měla kliku na lidi nebo nevím. Maminky vůbec neměly nos nahoru, děti byly spíš nadšené a zvědavé než ukřičení bordeláři. Cizinci nechávali pěkné spropitné a chválili, co šlo.

### Můžu se vdát za Itala

Potvrzuje 10 z 10 Italů, kteří pěli ódu na mé espresso.

...

To by bylo k zákazníkům. A teď něco málo o tom, **jak jsem začala vnímat obsluhu** v kavárnách a restauracích.

### Úsměv (téměř) vše vyřeší

Splést si objednávku je lidské. Zákazníci reagují různě. Mě to naučilo **mít vždy nasazený úsměv**. Proč? Jednoduše proto, že být ustrašený a pokorný pingl dostává zákazníka do pozice, že s vámi může zametat (pokud to má v povaze).

Druhý důvod je **podpořit zákazníka**, aby se nebál říci, že je něco špatně. Na to má přeci ze své pozice a za své peníze právo.

Třetí důvod je, že i když se zákazník mračí, **není důvod ztrácet úsměv**. Proč? No buď proti sobě můžou stát dva nasraný lidi, což nikomu nepomůže nebo se prostě ze své chyby poučíte a příště to uděláte lépe.

Někdy ani ta nejlépe připravená káva a rychle a bez chyb donesená objednávka prostě nestačí. Třeba by se na mě zákazník mračil i kdybych udělala vše správně.

V mnoha případech ale **úsměv vše vyřešil **a kompenzaci slevou z útraty zákazník dokonce i odmítl.

### Je ze mě lepší zákazník

Aspoň doufám. Práce baristy mě bezesporu naučila **vnímat situaci na place**. Bývala jsem zákazník, co chce všechno hned. Proč to jídlo tak dlouho trvá? Proč ke mě pro objednávku nechodí co 20 minut? Proč jsem ještě nedostala vodu? Teď už vím proč. Je proto spousta důvodů, které jsem si sama zažila.

Když teď vidím, že je na celou PLNOU kavárnu jeden či dva lidi, **jsem ohleduplnější**. Klidně si počkám déle nebo si jdu vyřídit objednávku na bar, abych ušetřila obsluze čas. Když dopiju, donesu nádobí na bar. Zase ušetřený minuty k dobru.

XXX tady ještě něco bude XXX
